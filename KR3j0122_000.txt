# -*- mode: mandoku-view; -*-
#+TITLE: 澗泉日記
#+DATE: 2015-08-24 23:24:04.084967
#+PROPERTY: ID KR3j0122
#+PROPERTY: BASEEDITION WYG    
#+PROPERTY: JUAN 提要
<pb:KR3j0122_WYG_000-1a>¶
欽定四庫全書　　　　　子部十¶
　澗泉日記　　　　　　　雜家類三(雜説之屬/)¶
　　提要¶
　　　　(臣/)等謹案澗泉日記三卷宋韓淲撰淲字仲¶
　　　　止澗泉其號世居開封南渡後其父流寓信¶
　　　　州因𨽻籍於上饒陶宗儀説郛載此書數條¶
　　　　題曰宋虎撰葢傳刻訛脱江西通志作韓琥¶
　　　　厲鶚宋詩紀事又作韓㴲考淲兄名沆弟名¶
<pb:KR3j0122_WYG_000-1b>¶
　　　　濟皆連水旁則其名從水不從玉作琥為誤¶
　　　　又考説文㴲水名徐鉉注急移切别無他義¶
　　　　又淲水流貎即詩滮池之滮徐鉉音皮彪切¶
　　　　則名取流而字取止於義為協作㴲亦誤也¶
　　　　淲宋史無傳仕履始末無考惟戴復古石屏¶
　　　　集有挽韓仲止詩云雅志不同俗休官二十¶
　　　　年隠居溪上宅清酌澗中泉慷慨商時事淒¶
　　　　涼絶筆篇三篇遺稿在當竝史書傳自注云¶
<pb:KR3j0122_WYG_000-2a>¶
　　　　時事驚心得疾而卒作所以商山人所以桃¶
　　　　源人所以鹿門人三詩葢絶筆也知淲乃遭¶
　　　　逢亂世坎坷退居賫志以殁之士矣是書宋¶
　　　　史藝文志不著録無從知其卷帙之舊今以¶
　　　　散見永樂大典中者裒合排次勒為三卷約¶
　　　　略以次相從其有闗史事者居前品評人物¶
　　　　者次之考證經史者又次之品定詩文者又¶
　　　　次之雜記山川古蹟者又次之雖未必盡復¶
<pb:KR3j0122_WYG_000-2b>¶
　　　　其舊然亦粲然可觀矣考東南紀聞載淲清¶
　　　　髙絶俗不妄見貴人亦不妄受餽遺其人品¶
　　　　學問既具有根柢又參政韓億之裔吏部尚¶
　　　　書韓元吉之子其親串亦皆當代故家如東¶
　　　　萊吕氏之類故多識舊聞不同勦説所記明¶
　　　　道二年明肅太后親謁太廟事可證石林燕¶
　　　　語之誤大觀四年四月命禮部尚書鄭允中¶
　　　　等修哲宗正史事亦可補史傳之遺其他議¶
<pb:KR3j0122_WYG_000-3a>¶
　　　　論率皆精審在宋人説部中固卓然傑出者¶
　　　　也乾隆四十六年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 目録
<pb:KR3j0122_WYG_000-4a>¶
欽定四庫全書¶
　澗泉日記目録¶
　　卷上¶
　　　　五十條¶
　　卷中¶
　　　七十三條¶
　　卷下¶
　　　　七十五條¶
